<!DOCTYPE html>
<html lang="sv">
<head>
  <meta name="generator" content=
  "HTML Tidy for HTML5 for Linux version 5.6.0">
  <meta charset="utf-8">
  <link rel="stylesheet" type="text/css" href="/static/style.css">
  <title>Kååtha Kamrater - Könika</title>
</head>
<body>
  <header id="header">
    <h1><a href="/">Kååtha Kamrater</a></h1>
    <p>Omoralens Väktare, anno 1999</p>
  </header>
  <div id="wrapper">
    <aside id="sidebar">
      <ul>
        <li>
          <a href="/konika.html">Könika</a>
        </li>
        <li>
          <a href="/tidsaldrar.html">Tidsåldrar</a>
        </li>
        <li>
          <a href="/kinkynight.html">Kinky Night</a>
        </li>
        <li>
          <a href="/spons.html">Sponsorer</a>
        </li>
      </ul>
    </aside>
    <section id="content">
      <h1>Könika</h1>
      <p>Ni säger: det har väl alltid funnits kaniner? Ni säger:
      Kaniner är väl som alla andra gnagare? Ni har fel.</p>
      <p>Synerna kommer till mig, de kommer om natten, de kommer om
      dagen... Den Gudomliga Lekpojke-Kaninen (DGLK) ber mig
      förtälja de syner jag sett, och med kärlek och omoral sprida
      hans budskap genom hans ställföreträdare på Jorden. Kååtha
      Kamrater.</p>
      <h2>Skapelsen</h2>
      <p>- En obestämd dag i urminnes tider fanns ingenting.
      Ingenting förutom en morot av gigantiska mått. Eftersom denna
      morot var det första stoffet varur allt kommer, kallas denna
      Morot, ty den är Mor till oss alla. Vi är alla söner och
      döttrar av Morot; vårt stoff och byggstenar är Morots.</p>
      <p>Morot seglade omkring, till synes utan mål, i intet och
      hade just inga tankar, inga känslor och inga band förutom
      mellan blast och kropp. Spänningen mellan blast och kropp
      skapade efterhand värme varur energi alstrades. En skvätt
      energi ramlade en oräknad dag ut i intet och seglade där
      omkring tills energin började anta strukturen av en
      cirkel.</p>
      <p>Cirkeln fick efter hand två utskjutande partier vilka
      stabiliserade cirkeln, likt två segel. Energicirkeln seglade
      därefter ut i intets oändliga singularitet. Efter eoners tid
      skapade energicirkeln ett seende. Den började uppfattade sin
      omgivning, och se! I samma stund som cirkeln började
      observera, skapades också det observerbara!</p>
      <p>Singulariteten blev icke längre, och se! Allt exploderade
      i kaskader av ljus, som icke var ljus, och av materia som
      icke var materia! Efter oändligt kort tid började denna
      status, likt varm morotssoppa i kylskåpet, stabiliseras och
      skåda! Planeter, solar och universum i sin helhet var skapat!
      Energicirkeln kröntes av en gudomlig skönhet vilket gav sig
      uttryck i en utsmyckning kring nedre delen av cirkeln.</p>
      <p>Legenden förtäljer hur en vacker Morotsfluga, som skapats
      i samma stund som alltet, satte sig på energicirkeln och gav
      den nu med ett öga seende energicirkeln ett medvetande. Den
      nu med medvetande begåvande energicirkeln med segel, öga och
      fluga ägnade sina första eoner åt att utforska sin nyskapade
      värld, och kom fram till att Morot exploderat och givit
      upphov till all materia och all energi samt att det var han
      som genom att börja uppfatta, skapade världen.</p>
      <h2>KK skapas. Den första tidsåldern.</h2>
      <p>- Det första ordet som yppades av energicirkeln var "Khåå
      Khåå"... Som en vinande brunstyttring färdades detta ord runt
      i universum och gav upphov till en vibration som satte igång
      aminosyrorna på Jorden att lyckas med konststycket att
      reproducera och kopiera sig själva. DNA var fött och vi vet
      alla vad som sen hände...</p>
      <p>Evolutionen satte fart på allvar och dinosaurier, konstiga
      djur och neanderthalare dog för att ge plats åt skapelsens
      krona: kaninen. Kaninen förstod nämligen det som inga andra
      varelser som levat på jorden gjort, och det är att det
      viktiga är att bli odödlig... Det finns bara ett sätt, och
      det är att reproducera sig så ofta och mycket man kan och
      leva ett bra liv så att man får ett bra eftermäle.</p>
      <p>De andra djuren och varelserna på jorden såg upp till
      kaninen och det var de som gav denna skapelsens krona sitt
      namn: "Varelsen som _kan_" på djurspråk "Kanin". Kaninerna
      började förstå hur och varför de skapats och började så smått
      tillbe den de kallade "Den Gudomliga Lekpojke-Kaninen"
      (DGLK). DGLK förstod att de tillbad honom genom att idka sina
      reproduktiva aktiviteter, men var dock ej nöjd med sin
      skapelse. Det fanns nämligen en varelse på jorden som gjorde
      allt för att förneka sina reproduktiva sidor; inte genom att
      inte idka dem, det skötte dessa bra, men genom att skämmas
      för det och inte tala om det.</p>
      <p>Detta gjorde DGLK sorgsen till sinnes, och han blev inte
      gladare av att dessa varelser som kallade sig själva för
      "människor" gladeligen hade kaniner som husdjur men icke tog
      lärdom av deras öppna sätt att se på reproduktionen.</p>
      <p>I vredesmod och i förhoppning sände DGLK sina krafter ner
      mot människorna för att få dem att förstå. Året var då enligt
      människornas räknesätt 1999, och två människor som
      representerade var sitt kön satte sig upp och kände unisont
      att världen klarnade runt dem, de hade förstått vad som var
      meningen med livet, och att man inte ska skämmas för att må
      bra! Dessa två människor tog varsin dunk av den av DGLK
      instiftade gudomligt smakande svarta Dônken, som av de första
      "profeterna" kallades "Evil-Dônk (tm)" och som skulle bli
      legendarisk av de andra människorna. Föga anade världen och
      de två upplysta vad som komma skulle.</p>
      <p>När de två upplysta druckit utav Evil-Dônken (tm) föll ett
      töcken av gudomlighet över dem och de länkades med
      världsalltets kunskap. DGLK talade direkt till dem och bad
      dem att rädda världen. Rösten sade: "Jag har valt ut eder två
      för att få mänskligheten att förstå värdet med att lefva! Gå
      ut bland edra vänner och bekanta och finn de mest
      öppensinnade ibland dem; låtom dessa få utvalda stjärnor
      blifva upplysta med hjälp af Evil Dônken (tm) och ikläd dem
      den heliga wästen med mitt emblem på, så att världen känner
      igen eder och förstår vilka ni äro. Ni äro mina lärjungar och
      mänsklighetens räddning samt ledstjärnor, och Kååtha Kamrater
      skall vara edert namn!".</p>
      <p>Hedning och Kalix, som de upplysta heter, gick ut bland
      sina bekanta och sållade ut de som hade kapaciteten att dels
      tåla Evil Dônken (tm) och dels det öppna sätt som
      kännetecknar en Kååth Kamrat! Pervo, Dimman och Kocken var de
      tre lyckliga som adderades till den upplysta skaran som
      skulle bli den första generationen Kååtha Kamrater.</p>
      <h2>KK gör offensiv. Den andra tidsåldern.</h2>
      <p>- De fem upplysta planerade den nya maktfaktorn Kååtha
      Kamrater var det sista året på det första årtusendet efter
      vår tideräknings början, och bestämde sig för att gå ut bland
      de okunniga när det nya årtusendet tog form.</p>
      <p>Liknande sekter hade formats förr, men dött ut eller
      urartat eftersom de inte fullt förstod Sanningen. Detta
      skulle Kååtha Kamrater ändra på. Gamla sammanslutningar som
      Brutal-Akademien (som likt en ålderstigen gubbe har svårt att
      hålla samman sina tankar irrar runt och saknar stabilitet i
      sina kroppsdelar), Faust (som syndat svårt och försöker
      sammanlänka Sanningen med ohyggliga och horribla
      samhällsstrukturer (sk. seriöshet)) Blekinge Phästwaffe (som
      dött ut pga. svaghet i tron), Team Keso (vilka sakteliga
      föråldrades i tron och tynade bort), Rymdälgarna (varav många
      iförda sina rockar tyvärr sprängts sönder ut över världens
      alla hörn, antagligen pga. någon svår synd mot DGLK), Team
      Viola (som helt sonika brann upp, antagligen av synd), Månda'
      (antagligen en av de värsta syndarna, eftersom de använder
      sina kroppar mestadels till att frambringa oväsen och sitta
      hemma och hålla i enstaka flickors händer).</p>
      <p>Småsekter har även förekommit och förekommer, men de är
      alla syndare och oväsentliga att språka om. Andra månaden in
      på det andra årtusendet gick Kååtha Kamrater ut (Hjärtslaget
      i Halmstad) och började med sin levnadsstil och sina
      ovärderliga erfarenheter i De Viktiga Kunskaperna sprida
      glädje och få människor att dricka Evil Dônk(tm) för att till
      viss del förstå Sanningen. Maktfaktorn Kååtha Kamrater med
      sina fem medlemmar hade en gudomlig utstrålning med sina
      CityCamo-västar med DGLK-emblemet på ryggen och visade fort
      hur man phestar bäst, rokkar mest, luktar godast och hur man
      regerar totalt!</p>
      <p>Samma år valdes tre medlemmar till in i gemenskapen; dessa
      bildade generation två. Dessa var Porr-Pata, Hjalmar samt FAN
      (som dock invigdes senare än de andra eftersom han var medlem
      i 6&amp;). Kååtha Kamrater fortsatte sin kamp för att befria
      mänskligheten ur sina bojor och instiftade en tillställning
      kallad "Kinky Night (tm)", där okunniga människorna fick
      chans att känna på hur det är att leva utan skam och med
      Sanningen som förtecken. Kinky Night (tm) blev en succé och
      mänskligheten vallfärdade till Kauren i Ronneby som valts som
      lokal för den gudomliga tillställningen.</p>
      <p>Kååtha Kamrater hade börjat sitt segertåg över världen,
      och de besökte bl.a. Sjöslaget och Fia mé Dônk i Karlskrona,
      Legotrippen i Linköping, Kvastkampen i Kalmar, Absolut
      Gotland, Space Station i Göteborg, Lappfejden i Luleå samt
      Flumride i Ronneby för att sprida sitt budskap. KK
      regerar.</p>
      <h2>KK Regerar. Den tredje tidsåldern.</h2>
      <p>- Året efter den andra tidsåldern (2001) började med att
      Kååtha Kamrater instiftade AlkåhålKravallen (tm) som styrdes
      mot Danmark. Ännu en succé av KK. KK blev snabbt kända den
      tidigare tidsåldern för att regera alla tillställnuingar som
      besöktes, och klimax uppkom när Kååtha Kamrater vann
      Flumriden i Ronneby!!! Jubel!</p>
      <p>Mänskligheten började förstå Sanningen! Kååtha Kamrater
      satsar på kvalitet framför kvantitet och detta år invigs två
      upplysta individer: "Ola" och Yoda. Dessa bildar den tredje
      generationen. De flesta phester i landet besöktes, bl.a.
      Hjärtslaget, Kvastkampen, AG, Bonnaphesten osv. Den andra
      Kinky Nighten (tm) gick av stapeln, och blev en ännu större
      succé än förra. Är Kååtha Kamrater oövervinnerliga? Vi lever
      i tredje tidsåldern nu... den som lever vidare får se.</p>
      <h2>KK uppnår det heliga talet 15. Den fjärde
      tidsåldern.</h2>
      <p>- Året som vanliga människor räknar som 2002 började med
      ett dramatiskt Hjärtslag i Halmstad där tre nya medlemmar i
      KK visade upp sig för omvärlden. De nya kååtha kamraterna
      Arnar, Efwa och Myran bildar den fjärde generationen i
      kååthetens armé, och visade Halmstad vart jucket träffar
      hårdast!</p>
      <p>Oerhörda mängder omoral strömmade ut över Flumride även
      detta år, även om segerpokalen övergavs för tillfället. Som
      motprestation visade Efwa upp sina hånglingsförmågor som
      oväntat chockerade Rotundan. Hedning hade, kvällen till ära,
      förvandlats till Hednina Svettlana från Tjernobyl och spred
      kvinnomakt i sin blårandiga klänning och röda handväska.
      Arnars alter-ego "Annie" tog med Hednina Svettlana över "Bara
      brudar i Baren" i Ronneby och gjorde succé (även om Hedning
      aldrig skulle rakat av sig skägget).</p>
      <p>Porr-Pata tog över på Absolut Gotland'02 och Hedning,
      Kalix och Dimman syntes till i vimlet på Sjöslaget. Hösten
      inleddes med Hjärtslag, Bonnaphest och Sjöslag i Stockholm
      där diverse Kååtha Kamrater syntes i vimlet.</p>
      <p>Mormor och Toft antogs dessutom som nya medlemmar i KK,
      lade etik och moral (det lilla de hade) på hyllan och hjälpte
      till att föra 2002 års Kinky Phest till årtusendets hittills
      bästa fest. Kort efteråt brann kårhuset i Ronneby upp (RIP)
      i.o.m. insikten att ingen bättre fest skulle kunna skapas. KK
      tror dock inte på detta uttalande, och lovar att bli bättre
      för varje år!</p>
      <h2>Femte Tidsåldern:</h2>
      <p>- Femte tidsåldern inleddes 2003 med en hejdundrande fest
      i Mormor och Arnars dungeon of Psycho i hus4, där nästan hela
      KK samlades för en julphest av sällan skådat slag. Inbjudna
      var även de småKååtha kamraterna, som (om de klarar av de
      omänskligt perversa strapatserna och utmaningarna) kommer att
      bli femte generationens Kååtha Kamrater: Millimoj och
      Ezi.</p>
      <h1>Kååtha Kamrater - Follow the white rabbit.</h1>
    </section>
  </div>
</body>
</html>
